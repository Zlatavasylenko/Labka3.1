# Labka3.1
Change an array(version 1)
Версія 1
Написати програму, яка заповнює масив цілих чисел або його початок в один або інший спосіб і виводить значення його елементів.
Програма виводить пронумерований список способів заповнення масиву ("меню") й запрошення, щоб користувач указав спосіб заповнення масиву.
Після вказівки користувача масив або його початок (робоча частина) заповнюється у відповідний спосіб.
Потім робоча частина масиву виводиться.
Вимоги до виконання
1. Реалізувати програму за допомогою проєкту, в якому три файли.
– h-файл заголовків: прототипи функцій роботи з масивом. 
– Однойменний з ним cpp-файл: самі ці функції. 
– Головний cpp-файл: головна функція й функції, не зв’язані з обробкою масивів (вивести повідомлення, обробити вказівку про спосіб заповнення масиву).
2. У програмі мають бути головна функція та функції для підзадач:
– вивести повідомлення, в якому: назва роботи, група, прізвище та ім'я студента,
– обробити вказівку користувача про спосіб заповнення масиву,
– заповнити масив цілих або його початок псевдовипадковими числами,
– заповнити масив цілих або його початок за допомогою клавіатури,
– вивести значення елементів масиву.
3. Довжина масивів цілих N = 12. Використовувати іншу довжину заборонено. Бібліотечні класи теж.
4. Головна функції викликає функцію виведення повідомлення про назву роботи тощо, функцію обробки вказівки користувача про спосіб заповнення масиву, потім, залежно від вказівки, закінчує роботу або викликає ту чи іншу функцію заповнення масиву та функцію виведення масиву.
5. Функція обробки вказівки користувача виводить підказку про подальші дії («меню»): 1 – заповнити масив псевдовипадковими числами, 2 – ввести числа за допомогою клавіатури, інше число – закінчити роботу. У відповідь на запрошення ввести вказівку користувач вводить ціле число. Функція повертає отримане число.
6. Параметри функцій уведення та заповнення псевдовипадковими числами – посилання (не вказівник!) на масив і довжина його «робочої частини».
7. Введення за допомогою клавіатури закінчується в двох ситуаціях: 1) користувач натискає клавіші, які не задають позначення числа, і Enter; 2) всі елементи масиву вже отримали значення. Кількість елементів масиву, які отримують значення, наперед не задається. Уведенню кожного значення має передувати запрошення з індексом елемента, який має отримати значення. Користувач задає натуральні числа.
8. Перед заповненням масиву псевдовипадковими числами генерується псевдовипадкова довжина робочої частини, яка має бути від 1 до N. Псевдовипадкові числа отримуються з викликів бібліотечної функції rand().
9. Якщо під час заповнення або введення значень від клавіатури жоден елемент масиву не отримав значення, то заповнення вважається неуспішним і з функції заповнення масиву повертається ознака неуспішності. Після цього масив не виводиться.
10. Параметри функції виведення – вказівник на перший елемент масиву, довжина його робочої частини. Інші параметри – залежно від варіанту.
11. Значення елементів масиву виводити на екран у вигляді таблиці по 5 (п’ять) на рядок. Останній рядок може бути неповним. Стовпчики, утворені числами, вирівняти за правим краєм.
